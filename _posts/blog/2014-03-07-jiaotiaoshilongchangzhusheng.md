---
layout: blog_contents
title: 教條示龍場諸生 - 王守仁
categories: blog
---
#教條示龍場諸生 - 王守仁

諸生相從於此，甚盛。恐無能為助也，以四事相規 <sub>（相互規勸勉勵）</sub>， 聊 <sub>（姑且）</sub> 以答諸生之意。 一曰立志，二曰勤學，三曰改過，四曰責善。其慎聽，毋忽！

###立志

志不立，天下無可成之事。雖百工技藝，未有不本於志者。 今學者曠廢隳 <sub>（ㄏㄨㄟ；毀壞﹑損毀）</sub> 惰， 玩歲愒 <sub>（ㄎㄞˋ；休息）</sub> 時 <sub>（貪圖安逸， 虛度光陰）</sub>，而百無所成，皆由於志之未立耳。故立志而聖，則聖矣； 立志而賢，則賢矣； 志不立，如無舵之舟，無銜<sub>（馬勒口）</sub>之馬， 漂蕩奔逸，終亦何所底<sub>（止）</sub>乎？昔人所言： 「使為善而父母怒之，兄弟怨之，宗族鄉黨賤惡之，如此而不為善，可也。 為善則父母愛之，兄弟悅之，宗族鄉黨敬信之，何苦而不為善、為君子？使為惡而父母愛之， 兄弟悅之，宗族鄉黨敬信之，如此而為惡，可也。為惡則父母怒之，兄弟怨之，宗族鄉黨賤惡之， 何苦必為惡、為小人？」諸生念此，亦可以知所立志矣。

###勤學

已立志為君子，自當從事於學。凡學之不勤，必其志之尚未篤<sub>（專注）</sub>也。 從吾遊者，不以聰慧警捷為高，而以勤確謙抑<sub>（謙虛自抑）</sub>為上。 諸生試觀儕輩<sub>（同輩）</sub>之中，苟有「虛而為盈，無而為有」 諱<sub>（隱藏）</sub>己之不能，忌人之有善，自矜<sub>（誇）</sub>自是， 大言欺人者，使其人資稟雖甚超邁，儕輩之中，有弗疾惡之者乎？有弗鄙賤之者乎？彼固將以欺人， 人果遂為所欺，有弗竊笑之者乎？苟有謙默自持，無能自處，篤志力行，勤學好問；稱人之善， 而咎己之失；從人之長，而明己之短；忠信樂易<sub>（和樂平易）</sub>， 表裡一致者；使其人資稟雖甚魯鈍，儕輩之中， 有弗稱慕之者乎？彼固以無能自處，而不求上人，人果遂以彼為無能，有弗敬尚之者乎？諸生觀此， 亦可以知所從事於學矣！

###改過

夫過者，自大賢所不免；然不害其卒為大賢者，為其能改也。故不貴於無過， 而貴於能改過。諸生自思，平日亦有缺於廉恥忠信之行者乎？亦有薄於孝友之道，陷於狡詐、 偷刻<sub>（苟且刻薄）</sub>之習者乎？諸生殆不至於此。 不幸或有之，皆其不知而誤蹈，素無師友之講習規飭<sub>（規勸）</sub>也。 諸生試內省，萬一有近於是者，固亦不可以不痛自悔咎；然亦不當以此自歉，遂餒於改過從善之心。 但能一旦脫然洗滌舊染，雖昔為盜寇，今日不害為君子矣！若曰吾昔已如此，今雖改過而從善， 人將不信我，且無贖於前過，反懷羞澀疑沮，而甘心於污濁終焉，則吾亦絕望爾矣！

###責善

「責善，朋友之道；」然須「忠告而善道<sub>（導）</sub>之」， 悉其忠愛，致其婉曲，使彼聞之而可從， 繹<sub>（理出頭緒；尋思）</sub>之而可改，有所感而無所怒，乃為善耳！ 若先暴白其過惡，痛毀極詆，使無所容， 彼將發其愧恥憤恨之心；雖欲降以相從，而勢有所不能。是激之而使為惡矣！故凡訐人之短， 攻發人之陰私，以沽直<sub>（買取正直之名）</sub>者， 皆不可以言責善。雖然，我以是而施於人，不可也；人以是而加諸我， 凡攻我之失者，皆我師也，安可以不樂受而心感之乎？某<sub>（自稱）</sub>於 道未有所得，其學鹵莽耳。謬為諸生相從於此， 每終夜以思，惡且未免，況於過乎？人謂「事師無犯<sub>（冒犯）</sub>無 隱<sub>（隱瞞）</sub>」，而遂謂師無可諫，非也。諫師之道，直不至於犯， 而婉不至於隱耳。使吾而是也，因得以明其是；吾而非也，因得以去其非。蓋教學相長也。諸生責善，當自吾始。 